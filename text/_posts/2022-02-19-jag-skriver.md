---
title: Jag skriver
author: Samuel Gulliksson
---

Med något stram stilistik \
beaktar jag oftast ordens ballistik. \
Jag bryr mig om hur orden flyger och landar, \
inte så mycket om vad texten egentligen handlar.

Jag älskar det annorlunda, alla bokstavslösa tecken, \
alla semikolon, parenteser och de allra vackraste – tankstrecken! \
Allt för att slippa komma, till punkten där inget mer blir sagt. \
Jag river, jag svettas; det är faktiskt en ganska våldsam kärleksakt.

Fylld med radbryt och psykbryt – ja, jag blir exalterad \
när orden passar och jag framstår som välformulerad. \
För min form är mitt jag, och här står den kort och koncis, \
men kanske kommer den en dag bli vackrare och ännu mer precis.
