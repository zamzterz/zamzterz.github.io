---
author: Samuel Gulliksson
title: Sommar i Norrlands inland
---

Längs en väg som aldrig \
tar slut, \
över ett lapptäcke av mörk och ljus \
asfaltslagning. \
Så dånar den nya gamla sommarbilen förbi \
idyllen med ängsblom och svartvitfläckiga kor, \
i myggsvärmar och kall juni.

Tall efter tall, efter gran \
efter tall. \
Oj, en björk. \
Sen tall, gran, tall, björk, asp, och mer tall. \
Och mer gran. \
Och kalhygge förstås.

Senare på väg tillbaka i den låga solen – \
rakt in i ögonen skärande – \
förblindar vindrutesmutsen. \
Men den första slåttern har redan skett. \
Under skymningsglöden sjunger bergen över mig, \
medan livet \
och myggbetten kliar.
